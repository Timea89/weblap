# Weboldal bemutatása – Jóga és Pilates stúdió

A “LégzésPont” egy fiktív jóga és pilates stúdió számára készült weboldal melynek célja, hogy vizuálisan letisztult, felhasználóbarát és funkcionálisan jól felépített online jelenlétet biztosítson, amely hatékonyan támogatja a foglalkozások bemutatását, a kapcsolatfelvételt és az órákra való jelentkezést. A honlap WordPress alapokon készült, az Elementor vizuális szerkesztő segítségével, amely lehetővé tette a gyors, de mégis egyedi és reszponzív kialakítást.

**Főoldal – az első benyomás**

A nyitóoldal célja, hogy azonnal megragadja a látogató figyelmét és egyértelműen közvetítse a stúdió hangulatát. Nagyméretű nyitókép és egy rövid, inspiráló üzenet fogadja a látogatót. Az oldalon azonnal elérhetőek a legfontosabb információk: rövid bemutatkozás, óratípusok, valamint kapcsolatfelvételi lehetőségek.

**Navigáció és szerkezet**

Az oldal egyszerű, logikus menürendszert kapott, amely segíti a látogatót a gyors tájékozódásban. 

A főmenüpontok:

•	Stúdió – a stúdió bemutatása

•	Óratípusok – választható órák leírása, jellemzői

•	Oktatók – az oktatók rövid bemutatkozása

•	Árak – szolgáltatások, ajánlatok

•	Órarend – folyamatosan frissülő heti beosztás

•	Kapcsolat – elérhetőségek, térkép, üzenetküldő űrlap

**Technikai háttér**

A honlap WordPress alapon készült, ami lehetővé teszi a tartalom könnyű kezelhetőségét a megrendelő részéről is. Az Elementor bővítmény segítségével minden oldal vizuálisan, kódolás nélkül szerkeszthető, így későbbi módosítások gyorsan elvégezhetők.
Az oldal teljes mértékben reszponzív, vagyis mobiltelefonon és táblagépen is jól átlátható és használható. A betöltési sebesség optimalizált, a képek tömörítettek, a kód pedig tiszta és könnyű.
A weboldal “v2lab” domain néven és annak egyik aloldalán (tamogato1) fut.

**Kiemelt funkciók**

• Kapcsolatfelvételi és jelentkezési űrlap automatikus e-mail értesítéssel

• Google Maps integráció a könnyű megtalálhatóságért

• Közösségi média linkek és megosztás gombok

**Összegzés**

Ez a WordPress + Elementor alapú weboldal nemcsak esztétikailag tükrözi a stúdió nyugodt és kiegyensúlyozott világát, de funkcióiban is kiszolgálja az érdeklődőket és a meglévő vendégeket. Könnyen kezelhető, és egyaránt alkalmas új ügyfelek bevonzására, valamint a meglévő közösség online kiszolgálására.

**Kiegészítés – Arculat és technikai részletek**

A LégzésPont stúdió új weboldala egy reszponzív, esztétikus és funkcionálisan jól felépített online platform, amely segít megteremteni az első kapcsolatot a látogatók és a stúdió között.

**Arculat és vizuális megjelenés**

A design célja a természetesség és a belső egyensúly érzésének közvetítése volt. A weboldal színpalettája nyugodt, földközeli árnyalatokból áll:

• Háttérszín: szürke és fehér színátmenet

• Kiemelőszínek: élénk levélzöld (#00FD2D), fekete, fehér 

• Tipográfiai elemek: sötétszürke és fekete

• Címsorok: Georgia

• Törzsszöveg: Open Sans, Georgia

**Felhasznált eszközök**

• Wordpress, Elementor és Hestia sablon - a könnyed és gyors kezelés elérése érdekében

• Canva, Recraft – képek, grafikai elemek szerkesztése (pl. logó)

• Messenger – a gyors kommunikációért felelős

•Microsoft Copilot, ChatGPT – kép generáláshoz szükséges eszközök

• Facebook – a social media integrációhoz használt alkalmazás

**Funkciók és integrációk**

• Kapcsolatfelvételi űrlap

• Google Maps térkép

• Social media linkek

**Jövőbeli bővíthetőség**

• Online bérletvásárlás

• Hírlevél-feliratkozás

• Többnyelvűség

• Események kezelése

**Összefoglalás**

A LégzésPont stúdió weboldala harmonikusan ötvözi a technikai funkcionalitást és a vizuális igényességet.

**Készítette:** Lipták Nóra, Tóth Tímea
